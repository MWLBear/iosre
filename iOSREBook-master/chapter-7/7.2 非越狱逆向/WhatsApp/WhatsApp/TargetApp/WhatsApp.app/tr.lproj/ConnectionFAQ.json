{"body": "<p>E\u011fer bu ekran\u0131 g\u00f6r\u00fcyorsan\u0131z, internete ba\u011fl\u0131 olmad\u0131\u011f\u0131n\u0131z anlam\u0131na gelir. Ba\u011flant\u0131 sorunlar\u0131 bazen zay\u0131f h\u00fccresel veri veya zay\u0131f Wi-Fi a\u011f sinyalinden kaynaklan\u0131r. Bu tip sorunlar mesaj g\u00f6ndermeye \u00e7al\u0131\u015f\u0131rken, bir medya dosyas\u0131 indirirken veya sadece uygulamay\u0131 a\u00e7arken gecikmelere neden olur. Sorununuzu \u00e7\u00f6zmek i\u00e7in l\u00fctfen a\u015fa\u011f\u0131daki ad\u0131mlar\u0131 takip edin:</p>\n<ul>\n<li>Ba\u015fka bir a\u011fa ba\u011flanmay\u0131 deneyin. M\u00fcmk\u00fcnse g\u00fcvenilir bir Wi-Fi a\u011f\u0131na ba\u011flan\u0131n.</li>\n<li>E\u011fer h\u00fccresel veri kullan\u0131yorsan\u0131z, <strong>iPhone Ayarlar</strong> &gt; <strong>H\u00fccresel</strong>'e giderek WhatsApp'\u0131n a\u00e7\u0131k konumda oldu\u011funa emin olun.</li>\n<li>Telefonunuzu yeniden ba\u015flat\u0131n (kapat\u0131n, 30 saniye bekleyin ve tekrar a\u00e7\u0131n).</li>\n<li><strong>iPhone Ayarlar</strong>'dan <strong>U\u00e7ak Modu</strong>'nu kapat\u0131p a\u00e7\u0131n.</li>\n<li><strong>iPhone Ayarlar</strong> &gt; <strong>Genel</strong> &gt; <strong>S\u0131f\u0131rla</strong> &gt; <strong>A\u011f Ayarlar\u0131n\u0131 S\u0131f\u0131rla</strong>'ya gidin (Bu i\u015flem daha \u00f6nceden kaydedilmi\u015f t\u00fcm Wi-Fi \u015fifrelerini siler ama genellikle pek \u00e7ok ba\u011flant\u0131 sorununu da \u00e7\u00f6z\u00fcmler). </li>\n<li>iPhone'unuzun iOS'ini (i\u015fletim sistemi) en yenisine g\u00fcncelleyin.</li>\n<li>A\u011f ba\u011flant\u0131n\u0131z\u0131n sistem y\u00f6neticisiyle ileti\u015fime ge\u00e7in, \u00f6zellikle kamp\u00fcs veya kurumsal Wi-Fi ba\u011flant\u0131s\u0131ndaysan\u0131z. WhatsApp, proxy veya VPN servisleriyle kullan\u0131lmak \u00fczere geli\u015ftirilmemi\u015ftir.</li>\n</ul>\n<p><strong>Not</strong>: E\u011fer ba\u011flant\u0131 sorununu sadece Wi-Fi veya sadece h\u00fccresel veri ba\u011flant\u0131s\u0131nda ya\u015f\u0131yorsan\u0131z, bu b\u00fcy\u00fck ihtimalle mobil operat\u00f6r\u00fcn\u00fcz veya Wi-Fi network a\u011f\u0131n\u0131zdan kaynaklanmaktad\u0131r, <strong>WhatsApp'tan de\u011fil</strong>. L\u00fctfen daha fazla bilgi i\u00e7in mobil operat\u00f6r\u00fcn\u00fcz veya \u0130nternet servis sa\u011flay\u0131c\u0131n\u0131zla ileti\u015fime ge\u00e7in.</p>\n", "rtl": "0", "title": "Ba\u011flant\u0131 Yok"}